# -*- mode: mandoku-view -*-
#+TITLE: 春秋大事表
#+DATE: 2015-09-23 09:40:41
#+PROPERTY: JUAN 25
<pb:KR1e0114_WYG_025-1a>¶
欽定四庫全書¶
　春秋大事表卷二十五¶
　　　　　　　　　　國子監司業顧棟髙撰¶
　　鄭執政表¶
　世嘗謂鄭莊公鍊事而黠宋襄公喜事而狂然此二¶
　者兩國遂成為風俗宋之狂非始于襄公也殤公受¶
　其兄之讓而旋仇其子至十年十一戰卒召華督之¶
　弑此非狂乎下及莊公馮以下諸君以及華元不忍¶
<pb:KR1e0114_WYG_025-1b>¶
　鄙我之憾而旋致柝骸易子之慘向戌貪弭兵之功¶
　而使天下諸侯僕僕楚廷馴至晉伯熄而楚氛熾其¶
　狂之禍遂中於天下至鄭則不然眀時勢識利害常¶
　首鼠晉楚兩大國之間視其強弱以為向背貪利若¶
　騖棄信如土故當天下無伯則先叛天下有伯則後¶
　服其先叛也懼楚也齊桓公以僖十七年冬十二月¶
　卒而鄭文明年春正月即朝楚邲之戰鄭首先叛晉¶
　堅事楚者十二年中間以與許訟不勝改而從晉至¶
<pb:KR1e0114_WYG_025-2a>¶
　成九年貪楚之重賂復從楚未三年復從晉至成十¶
　六年貪汝隂之田復從楚投骨于地就而食之摇尾¶
　乞憐者鄭之謂也其後服也欲以諸侯之力斃楚使¶
　楚不敢與争也莊十六年與齊桓同盟於幽眀年即¶
　不朝歴十三年復同盟于幽至僖五年首止之盟復¶
　逃而從楚晉文之興踐土甫盟而明年翟泉復不至¶
　燭之武復間晉事秦旋召杞子之謀不得不從晉未¶
　及五六年復與陳蔡偕楚為厥貉之次矣每間伯主¶
<pb:KR1e0114_WYG_025-2b>¶
　之有事則侵伐小國以自益晝伏夜行竊食盆盎常¶
　懼人覺者鄭之謂也然亦因此得保其國常倔強于¶
　諸侯間以中國四戰之地迭受晉楚之侵伐而能國¶
　威不挫民力不疲雖當晉楚之伯已衰猶能與宋相¶
　闘争者葢亦地勢使然其君臣積習之乆而遂成為¶
　風俗歟鄭之君且勿論其大臣執政如子良子駟子¶
　展之徒逓掌國政五十餘年其謀議具見於左傳子¶
　良之言曰晉楚與其來者可也晉楚無信我焉得有¶
<pb:KR1e0114_WYG_025-3a>¶
　信子駟之言曰犧牲玉帛待于二境以待強者而庇¶
　民焉子展之言曰吾伐宋晉師必至使晉師致死于¶
　我楚弗敢敵而後可固與晉其揣量兩國之情形狡¶
　矣&KR0219;矣故其術常出于頑鈍無耻卑污忍垢民鮮罹¶
　戰闘之苦而有征賦之擾其時國勢亦頼以少安子¶
　産繼之能折𠂻于大道適遇向戌弭兵兩事晉楚能¶
　事楚而不受楚害事晉而不為晉屈本之以禮而善¶
　其辭令故仲尼稱之有君子之道葢委蛇以從時權¶
<pb:KR1e0114_WYG_025-3b>¶
　宜以濟變又非&KR0219;之謂矣竊嘗以春秋列國之情形¶
　譬之秦楚如虎狼鄭如&KR0219;鼠宋如猘犬鼠之囓物也¶
　以漸鄭莊以隠十一年入許旋使許叔居許東偏卒¶
　還其國後屢侵伐之直至定六年㳺速因楚敗而始¶
　滅許首尾歴二百餘年犬之噬人也以暴宋襄甫嗣¶
　齊伯而即執滕子嬰齊用鄫子于次睢之社宋景當¶
　晉楚之衰天下無伯伐邾侵鄭遂執曹伯以歸殺之¶
　狂燄四出不可嚮邇葢終始春秋二百四十二年宋¶
<pb:KR1e0114_WYG_025-4a>¶
　鄭立國之大較也此由封建之貽害積漸至此後世¶
　易為郡縣朝不道則夕黜之夕不道則朝黜之豈特¶
　虎狼逺迸凡鼠竊狗偷俱不容于大一統之世矣鄭¶
　自中葉以後執政之上更有當國葢自襄二年鄭成¶
　公卒介于晉楚國家多難成公命子罕當國攝君事¶
　非常法自後子駟子孔子展世有當國之號其執政¶
　常不依卿之位次子皮父子世為上卿位居子産之¶
　上與魯宋又異輯春秋鄭執政表第二十五¶
<pb:KR1e0114_WYG_025-5a>¶
¶
<pb:KR1e0114_WYG_025-6a>¶
¶
<pb:KR1e0114_WYG_025-7a>¶
¶
<pb:KR1e0114_WYG_025-8a>¶
¶
<pb:KR1e0114_WYG_025-9a>¶
¶
<pb:KR1e0114_WYG_025-10a>¶
¶
<pb:KR1e0114_WYG_025-11a>¶
¶
<pb:KR1e0114_WYG_025-12a>¶
¶
<pb:KR1e0114_WYG_025-13a>¶
¶
<pb:KR1e0114_WYG_025-14a>¶
¶
<pb:KR1e0114_WYG_025-15a>¶
¶
<pb:KR1e0114_WYG_025-16a>¶
¶
<pb:KR1e0114_WYG_025-17a>¶
¶
<pb:KR1e0114_WYG_025-18a>¶
¶
<pb:KR1e0114_WYG_025-19a>¶
¶
<pb:KR1e0114_WYG_025-20a>¶
¶
<pb:KR1e0114_WYG_025-21a>¶
¶
<pb:KR1e0114_WYG_025-22a>¶
¶
<pb:KR1e0114_WYG_025-23a>¶
¶
<pb:KR1e0114_WYG_025-24a>¶
¶
<pb:KR1e0114_WYG_025-25a>¶
¶
<pb:KR1e0114_WYG_025-26a>¶
¶
<pb:KR1e0114_WYG_025-27a>¶
¶
<pb:KR1e0114_WYG_025-28a>¶
¶
<pb:KR1e0114_WYG_025-29a>¶
¶
<pb:KR1e0114_WYG_025-30a>¶
¶
<pb:KR1e0114_WYG_025-31a>¶
¶
<pb:KR1e0114_WYG_025-32a>¶
¶
<pb:KR1e0114_WYG_025-33a>¶
¶
<pb:KR1e0114_WYG_025-34a>¶
¶
<pb:KR1e0114_WYG_025-35a>¶
¶
<pb:KR1e0114_WYG_025-36a>¶
¶
<pb:KR1e0114_WYG_025-37a>¶
¶
<pb:KR1e0114_WYG_025-38a>¶
¶
<pb:KR1e0114_WYG_025-39a>¶
¶
<pb:KR1e0114_WYG_025-40a>¶
¶
<pb:KR1e0114_WYG_025-41a>¶
¶
<pb:KR1e0114_WYG_025-42a>¶
¶
<pb:KR1e0114_WYG_025-43a>¶
¶
<pb:KR1e0114_WYG_025-44a>¶
¶
<pb:KR1e0114_WYG_025-45a>¶
¶
<pb:KR1e0114_WYG_025-46a>¶
¶
<pb:KR1e0114_WYG_025-47a>¶
¶
<pb:KR1e0114_WYG_025-48a>¶
¶
<pb:KR1e0114_WYG_025-49a>¶
¶
<pb:KR1e0114_WYG_025-50a>¶
¶
<pb:KR1e0114_WYG_025-51a>¶
¶
<pb:KR1e0114_WYG_025-52a>¶
¶
<pb:KR1e0114_WYG_025-53a>¶
¶
<pb:KR1e0114_WYG_025-54a>¶
¶
<pb:KR1e0114_WYG_025-55a>¶
¶
<pb:KR1e0114_WYG_025-56a>¶
　右鄭執政自祭仲至駟宏共十五人¶
　¶
　¶
　¶
　¶
　¶
　¶
　¶
<pb:KR1e0114_WYG_025-56b>¶
　¶
　¶
　¶
　¶
　¶
　¶
　¶
　春秋大事表卷二十五¶

