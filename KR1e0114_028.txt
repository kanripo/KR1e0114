# -*- mode: mandoku-view; -*-
#+TITLE: 春秋大事表
#+DATE: 2015-08-24 22:17:35.164852
#+PROPERTY: ID KR1e0114
#+PROPERTY: BASEEDITION WYG    
#+PROPERTY: JUAN 卷二十八
<pb:KR1e0114_WYG_028-1a>¶
欽定四庫全書¶
　春秋大事表卷二十八¶
　　　　　　　　　　國子監司業顧棟高撰¶
　　晉楚争盟表¶
　孔子曰晉文公譎而不正齊桓公正而不譎子朱子¶
　専以伐楚一事言之其説葢原于杜氏愚竊意其非¶
　然也論其譎與正之大者如齊桓不納鄭子華之請¶
　而晉文因元咺執衞侯齊桓定王世子而拜天子之¶
<pb:KR1e0114_WYG_028-1b>¶
　胙晉文則至請隧其規模之正大事事不如齊桓至¶
　論城濮之戰則勝召陵遠甚何則召陵雖盟而楚滅¶
　弦圍許毫無顧忌蔡鄭亦未敢即從齊至如城濮一¶
　勝而天下之諸侯如决大川而東之其功之大小寧¶
　可以數計哉論者曰晉不宜伐衞以致楚尤不當矜¶
　兵力以求必勝其説皆非也論當日從楚之罪則曹¶
　衞為罪首何則楚之最近者許蔡其次則陳又其次¶
　則鄭諸國之從楚實迫于不得已若衞為北方大國¶
<pb:KR1e0114_WYG_028-2a>¶
　而曹介在齊魯之間與楚風馬牛不相及又均為文¶
　昭之後其相率而従楚何為者原楚之意不過欲結¶
　衞以搘晉結曹以來齊魯使天下諸侯俱南面朝楚¶
　而止耳此門庭之寇匪直為報怨之私而已也且論¶
　者之意果以為晉不伐衞而遂可以勝楚晉不勝楚¶
　而晉遂可以伯乎尤非也不勝楚則楚之虐燄未息¶
　而不伐曹衞勢必加兵于陳蔡鄭許目前齊宋之急¶
　未易解也且使晉而勤兵于四國勞兵頓師而楚檄¶
<pb:KR1e0114_WYG_028-2b>¶
　曹衞議其後令楚反得仗義之名而晉有孤軍轉戰¶
　腹背受敵之苦勝負未可知孰若蹙方張之寇于大¶
　河四戰之地一舉勝之為中原立赤幟聖人宜錄其¶
　不世之功不宜以為譎而訾之也且當日之時勢何¶
　如者魯従楚矣宋亦嘗及楚平矣魯又乞師伐齊取¶
　穀楚兵威所未及者周與晉耳斯時楚頵之横埒于¶
　安史而晉文之功侔于李郭假令以安史之桀驁唐¶
　室能仗義執言以服之乎李郭百計殄之收復京師¶
<pb:KR1e0114_WYG_028-3a>¶
　而論功之際乃謂其兵出詭道非王者之師鰓鰓焉¶
　議其後恐朱子之綱目其書法不應如是或又謂子¶
　所論者後世之事耳春秋未遠三代不可以戰争論¶
　曰果如是則宋襄有明驗矣不重傷不禽二毛而遂¶
　至敗于泓令晉文而守拘方之見城濮一挫周室将¶
　不可問其利害孰為大小而又可執儒者之見以議¶
　之乎劉氏敞乃謂宋襄能守信義雖師敗國削非其¶
　恥又謂周末諸侯交争賤守信而好竒功故穀梁子¶
<pb:KR1e0114_WYG_028-3b>¶
　亦以宋公為非嗚呼是皆杜氏譎而不正之説誤之¶
　其弊馴至陳餘儒者不用詐謀竒計卒為泜水之擒¶
　而後已豈不謬哉輯春秋晉楚争盟表第二十八¶
<pb:KR1e0114_WYG_028-4a>¶
¶
<pb:KR1e0114_WYG_028-5a>¶
¶
<pb:KR1e0114_WYG_028-6a>¶
¶
<pb:KR1e0114_WYG_028-7a>¶
¶
<pb:KR1e0114_WYG_028-8a>¶
¶
<pb:KR1e0114_WYG_028-9a>¶
¶
<pb:KR1e0114_WYG_028-10a>¶
¶
<pb:KR1e0114_WYG_028-11a>¶
¶
<pb:KR1e0114_WYG_028-12a>¶
¶
<pb:KR1e0114_WYG_028-13a>¶
¶
<pb:KR1e0114_WYG_028-14a>¶
¶
<pb:KR1e0114_WYG_028-15a>¶
¶
<pb:KR1e0114_WYG_028-16a>¶
¶
<pb:KR1e0114_WYG_028-17a>¶
¶
<pb:KR1e0114_WYG_028-18a>¶
¶
<pb:KR1e0114_WYG_028-19a>¶
¶
<pb:KR1e0114_WYG_028-20a>¶
¶
<pb:KR1e0114_WYG_028-21a>¶
¶
<pb:KR1e0114_WYG_028-22a>¶
¶
<pb:KR1e0114_WYG_028-23a>¶
¶
<pb:KR1e0114_WYG_028-24a>¶
¶
<pb:KR1e0114_WYG_028-25a>¶
¶
<pb:KR1e0114_WYG_028-26a>¶
¶
<pb:KR1e0114_WYG_028-27a>¶
¶
<pb:KR1e0114_WYG_028-28a>¶
¶
<pb:KR1e0114_WYG_028-29a>¶
¶
<pb:KR1e0114_WYG_028-30a>¶
¶
<pb:KR1e0114_WYG_028-31a>¶
¶
<pb:KR1e0114_WYG_028-32a>¶
¶
<pb:KR1e0114_WYG_028-33a>¶
¶
<pb:KR1e0114_WYG_028-34a>¶
¶
<pb:KR1e0114_WYG_028-35a>¶
¶
<pb:KR1e0114_WYG_028-36a>¶
¶
<pb:KR1e0114_WYG_028-37a>¶
¶
<pb:KR1e0114_WYG_028-38a>¶
　¶
　¶
　¶
　¶
　案晉自文公創伯於僖之二十八年厯襄靈成景厲¶
　悼平昭凡九世計共一百零四年自是以後晉楚俱¶
　衰齊景争伯參盟復見如春秋初年矣此世運一大¶
　變也詳齊晉争盟表¶
<pb:KR1e0114_WYG_028-38b>¶
附晉伯餘燼¶
<pb:KR1e0114_WYG_028-39a>¶
¶
<pb:KR1e0114_WYG_028-40a>¶
　¶
　¶
　案晉自平丘以後已不復能宗諸侯自此至召陵凡¶
　二十有四年僅有此三四㑹盟然皆虚循故事而無¶
　勤王恤患之實黄父之㑹坐待明年扈之㑹范鞅取¶
　貨城成周而魏子南面㑹召陵而卒辭蔡侯葢是時¶
　六卿強而公室弱置中夏于不問徒伐鮮虞滅肥鼔¶
　以自封殖又貪於貨賄以破楚入郢之大功讓之強¶
<pb:KR1e0114_WYG_028-40b>¶
　吴致吳晉争長黄池而晉自此如死灰之不復然矣¶
　此世運之又一大變也詳吳晉争盟表¶
春秋楚人秦人巴人滅庸論¶
據左氏𫝊滅庸者楚也而經文列書秦人巴人畧無異¶
辭文定因謂庸有取滅之道而蒍賈善謀國春秋以是¶
減楚之罪嗟乎春秋豈為楚計得失哉就使謀國果善¶
亦祗益其狡焉啟疆憑陵中夏之計乃春秋之所深惡¶
聖人曷為予之其所以詳書不殺者實著楚之交深黨¶
<pb:KR1e0114_WYG_028-41a>¶
固横行無忌将有問鼎之漸闗于天下之故而書之¶
也考楚武文之世巴庸嘗病楚楚方經營近境之不¶
暇未敢以全力與中國争而城濮之役秦助晉攘楚¶
楚威稍挫中國得安枕者十五年今以晉靈幼弱楚¶
莊暴興乃連結巴秦滅庸庸與麇俱為今鄖陽府境¶
(麇今鄖陽府鄖縣又竹山縣東/四十里有上庸故城即庸國地)界連秦隴楚得其地¶
則勢益西北逼近周晉且滅庸而楚之内難夷矣連¶
巴秦而楚之外援固矣滅庸以塞晉之前結秦以撓¶
<pb:KR1e0114_WYG_028-41b>¶
晉之後斯不待陸渾興師而早知其有窺覦周鼎之¶
志矣且夫庸非小弱也周武時曽佐伐紂立國已數¶
百年晉欒武子嘗稱楚自克庸以來無日不討國人¶
而申儆之葢亦重大其事其所屬魚邑實為今夔州¶
府奉節縣地跨兩省居秦楚巴三國之界故不結巴¶
秦則不得滅庸庸滅而秦楚合勢中國之籓籬撤矣¶
夫讀春秋者貴合數十年之事以徐考其時勢不當¶
就一句内執文法以求襃貶宜合天下而統觀大勢¶
<pb:KR1e0114_WYG_028-42a>¶
不當就一國内拘𫝊事以斷其是非春秋為天下之¶
無王作非為一國作也矧呉楚蠻夷其謀國之善否何¶
闗于聖人之慮又況其為封豕長蛇洊食上國者哉前¶
此翟泉于温之盟秦人皆與志秦晉之合晉伯之所以¶
盛今此楚秦滅庸志秦楚之合晉伯之所以衰晉伯之¶
盛衰周室之安危係焉不可以弗志也胡𫝊固非而張¶
氏洽亦苐謂楚宜制服之而已不當遽夷人宗社以是¶
為楚罪猶屬管窺之見夫春秋豈沾沾焉責楚之滅庸¶
<pb:KR1e0114_WYG_028-42b>¶
而已哉¶
春秋時楚始終以蔡為門户論¶
楚在春秋北向以争中夏首滅吕滅申滅息其未滅而¶
服屬於楚者曰蔡蔡為今汝寧府上蔡縣汝寧諸小國¶
盡屬于楚獨蔡存故蔡自中葉以後於楚無役不従如¶
虎之有倀而中國欲攘楚必先有事於蔡僖四年齊桓¶
為召陵之師經云齊侯以諸侯之師侵蔡蔡潰遂伐楚¶
葢齊不伐蔡則不能長駈而至于陘也定四年吴闔閭¶
<pb:KR1e0114_WYG_028-43a>¶
之入郢也經云蔡侯以吴子及楚人戰于柏舉楚師敗¶
績庚辰吳入郢葢吴不得蔡為嚮導則不能深入要害¶
因以直造郢都也葢蔡居淮汝之間在楚之北為楚屏¶
蔽熟知楚里道其俗自古稱強悍故春秋時服楚最早¶
従楚最堅受楚之禍最深而其為楚之禍亦最烈始以¶
楚為可恃故甘心服従逮不堪命而反噬則楚亦㡬亡¶
故讀春秋者必熟曉地理而後可知春秋之兵法而後¶
可知聖人之書法乃後儒之以一字為襃貶者則曰侵¶
<pb:KR1e0114_WYG_028-43b>¶
蔡為蔡姬故書曰遂是聖人貶之也蔡用吳破楚能報¶
數世之怨書曰以是聖人襃之也皆不考實事懸空臆¶
斷殊不知齊桓以天下之故而伐楚積謀二十餘年豈¶
為一姬其曰蔡姬者或反借此為兵端若不討蔡之従¶
楚使楚不忌而預為之備因得輕行掩襲疾駈至陘而¶
吳自舍舟淮汭(今夀/州)過蔡境蔡來㑹之道吳自江南夀¶
州陸行經義陽三闗之險至湖廣漢川縣小别山深入¶
敵地一千一百里此非唐侯所能與故雖與唐偕而獨¶
<pb:KR1e0114_WYG_028-44a>¶
書蔡侯此皆當日之實事聖人豈有襃貶于其間哉夫¶
春秋之作因魯史魯史之書因赴告故熟玩經文而列¶
國之地形與當日之兵勢瞭然可見矣自哀三年吳遷¶
蔡于州來汝寧之地全為楚有中國始無事于蔡而蔡¶
亦旋為楚滅自定公以上蔡為中國與楚之利害豈不¶
歴歴可驗也哉¶
晉悼公論¶
悼公乗再伯之餘再合諸侯天下翕然宗晉論者謂較¶
<pb:KR1e0114_WYG_028-44b>¶
文公之創始稍易然文公一戰而伯而晉悼蕭魚服鄭¶
則八年九合而後定之何遲速之相懸若此曰此其故¶
未可以一概論也當文公之時天下之勢已盡屬楚曹¶
衞魯宋延及北方之諸侯此如陰之進而至于剥剝極¶
當復故文公一出而如日再中是循環之理則然至悼¶
公時所未服者鄭耳鄭舊屬楚其勢未可以旦夕服而¶
當日楚之執政如子囊者又堅忍持重非如得臣之輕¶
脱以僨事故其勢常迭進而迭退非要之以持久而老¶
<pb:KR1e0114_WYG_028-45a>¶
之以不戰則徒暴骨以逞而無當于服楚之大計故當¶
日之謀臣知長慮却顧為國本計者無如魏絳制勝廟¶
堂不戰而屈人之兵者無如知罃此兩人均非如狐偃¶
先軫為推鋒出竒慓鋭果敢之計者魏絳之最得者在¶
定和戎之策以専事中夏建息民之謀使國力不竭則¶
旣得於國本矣然後知罃復用孟獻子之言城虎牢以¶
扼地勢却荀偃速戰之策三分四軍以道敝楚人而其¶
要尤莫如戍虎牢何則鄭為南北之中其距晉楚道里¶
<pb:KR1e0114_WYG_028-45b>¶
俱各半若徒道敝楚人恐楚敝而諸侯之力亦敝故留¶
宿勁兵于虎牢則我為主而楚為客諸侯散則各歸其¶
國聚則兵衆不勞而畢具反客為主静以待動以逸制¶
勞此固不待交鋒而楚已望風而却避矣或者謂遠人¶
不服則脩文徳以來之未聞道敝諸侯以來之也曰戍¶
虎牢者所以保鄭非以争鄭也鄭未嘗不願服于晉特¶
慮為楚所擾故欲兩事以茍免其心葢不得已戍之則¶
鄭在晉之宇下楚不敢北向以争鄭以鄭屏楚而東諸¶
<pb:KR1e0114_WYG_028-46a>¶
侯始得晏然攘楚以安中夏其計無出于此吾怪夫世¶
之好為議論者以服鄭為勞民而以范匄之棄陳為失¶
策此皆一偏之見而不審時勢之論夫陳蔡與許服楚¶
已久其國去楚又近必欲致三國之服従此如齊桓之¶
伐楚合江黄而適以速楚之滅也當春秋襄昭之世中¶
國至服鄭而止以鄭為南北之界使曹衞魯宋常服晉¶
而陳蔡與許常服楚各共犧牲玉帛以事其大國豈至¶
使晉楚之従交相見帥天下之諸侯僕僕哉愚嘗反覆¶
<pb:KR1e0114_WYG_028-46b>¶
究悼公之事善其君臣能識大勢持重以服鄭即趙充¶
國屯田以制羌之計棄陳而不事即賈捐之棄珠厓之¶
計葢其集效視文公為遲而其規模較可經久使晉之¶
君臣世世守之伯業常存可也¶
　¶
　¶
　¶
　春秋大事表卷二十八¶
