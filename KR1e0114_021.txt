# -*- mode: mandoku-view; -*-
#+TITLE: 春秋大事表
#+DATE: 2015-08-24 22:17:35.064889
#+PROPERTY: ID KR1e0114
#+PROPERTY: BASEEDITION WYG    
#+PROPERTY: JUAN 卷二十一
<pb:KR1e0114_WYG_021-1a>¶
欽定四庫全書¶
　春秋大事表卷二十一¶
　　　　　　　　　　國子監司業顧棟髙撰¶
　　魯政下逮表¶
　從來國家之欲去權臣也必俟其有可指之罪一朝¶
　卒然而去之無使一擊不勝至於再擊則彼之聲勢¶
　益張蟠附益固而吾之國威亦頓挫又必所與謀者¶
　皆正直無私國人素所傾服之臣是故必如舜而後¶
<pb:KR1e0114_WYG_021-1b>¶
　可殛四凶必如周公而後可誅管蔡愚觀昭公乾侯¶
　之事而知三家之所以蔓延不可制者非獨三家之¶
　罪亦魯之羣公有以自取之也何則國家之患莫大¶
　乎世卿然相沿已乆不可驟革季子有大功而執政¶
　為卿宜也叔牙以就鍼巫之酖而業許為立後至如¶
　慶父胡為者通國母弑二君負滔天之惡此斷㫁宜¶
　絶其屬籍矣而亦為立後逮其子敖棄君命從己氏¶
　罪尤必誅不赦而其二子儼然為貴卿従此三家遂¶
<pb:KR1e0114_WYG_021-2a>¶
　如鼎足不可去一父子再負重罪而寵榮不衰此時¶
　魯之威柄已倒地此根本之失首宜歎息痛恨者也¶
　至當日魯之欲去三桓非一世矣患在𤼵之太早謀¶
　之太疎一𤼵于歸父(宣十/八年)再𤼵于僑如(成十/六年)三𤼵于¶
　南蒯(昭十/二年)至平子登臺之請而凡四矣每一𤼵不勝¶
　則三家之聲望益隆國人之屬望益切此非欲去之¶
　直為三家立赤幟助之翼而飛也請得而言之季友¶
　有定國之功而其子無佚早死孫行父于文之六年¶
<pb:KR1e0114_WYG_021-2b>¶
　纔受室為卿此時年少位卑惟仲遂之言是聴未有¶
　可指之罪也若追論弑子赤之事則宜先誅仲遂而¶
　後及行父今歸父以逆賊之子而欲圖行父忠賢之¶
　後且當時行父與蔑俱有賢聲國人豈能服乎國人¶
　不服必不能去不去而君臣之間必不相安此魯之¶
　失計一也嗣後行父稍稍肆志矣鞌之戰一怒而興¶
　舉國之師役滿朝之將功成志得立廟銘鐘然終成¶
　公之世與仲孫蔑共政小心畏慎俱為賢卿聲望猶¶
<pb:KR1e0114_WYG_021-3a>¶
　出僑如逺甚一旦僑如通於穆姜欲藉晉力以去季¶
　孟并欲廢公此時公視季孟如唐之五王而視僑如¶
　與其母乃韋后與三思爾非特國人與之并公亦且¶
　委心聴任如同舟之遇風此魯之失計二也嗣後行¶
　父悟威權之不可去手幽君母刺公子偃然皆藉君¶
　意以行之至其子宿乃遂攘奪國政適值襄公幼弱¶
　父喪未期即首城賜邑視叔孟二卿蔑如也行父卒¶
　後次當及仲孫蔑蔑之後當及叔孫豹此二子皆賢¶
<pb:KR1e0114_WYG_021-3b>¶
　大夫也魯之舊例執政以次更代俟其人已卒然後¶
　逓掌國政而宿之凶燄二子皆畏之慮其軋已故宿¶
　請作中軍而豹即有政將及子之言不欲與争既得¶
　國政兵柄在手入鄆以自益城成邑而偃然居叔孫¶
　之上凡意如逐君之事皆宿倡導之至宿死而其子¶
　紇早卒執政次及叔孫舎舍為政凡十八年無能革¶
　意如之惡且事事欲傾陷叔孫致之死此時之罪狀¶
　人人欲倳刄其腹中矣然南蒯特不得志于季氏之¶
<pb:KR1e0114_WYG_021-4a>¶
　徒非能為國除患一旦造謀智短慮淺謀未及成先¶
　懼弗克叛而奔齊身冒不韙而欲除百年之積蠧有¶
　是理哉此魯之失計三也當此國威三挫之後魯人¶
　視公室真如死灰之不復然而濡首富貴之徒咸奔¶
　走季氏昭公踵此而欲與季為難此如命遼郃以攻¶
　曹瞞其不為刄出于背者幸爾追維終始此豈一朝¶
　一夕之故哉逮季桓子遭陽虎之難急用孔子孔子¶
　為政三年三都隳其二公私俱安魯國大治此所謂¶
<pb:KR1e0114_WYG_021-4b>¶
　惟禮可以已之者也陽虎謂孔子好從事而亟失時¶
　蓋欲招孔子以共圖季氏貨蓋如董卓曹操之流欲¶
　以蔡邕荀彧擬孔子易曰開國承家小人勿用聖人¶
　繫易豈不深切著明矣哉輯春秋魯政下逮表第二¶
　十一¶
<pb:KR1e0114_WYG_021-5a>¶
¶
<pb:KR1e0114_WYG_021-6a>¶
¶
<pb:KR1e0114_WYG_021-7a>¶
¶
<pb:KR1e0114_WYG_021-8a>¶
¶
<pb:KR1e0114_WYG_021-9a>¶
¶
<pb:KR1e0114_WYG_021-10a>¶
¶
<pb:KR1e0114_WYG_021-11a>¶
¶
<pb:KR1e0114_WYG_021-12a>¶
¶
<pb:KR1e0114_WYG_021-13a>¶
¶
<pb:KR1e0114_WYG_021-14a>¶
¶
<pb:KR1e0114_WYG_021-15a>¶
¶
<pb:KR1e0114_WYG_021-16a>¶
¶
<pb:KR1e0114_WYG_021-17a>¶
¶
<pb:KR1e0114_WYG_021-18a>¶
¶
<pb:KR1e0114_WYG_021-19a>¶
¶
<pb:KR1e0114_WYG_021-20a>¶
¶
<pb:KR1e0114_WYG_021-21a>¶
¶
<pb:KR1e0114_WYG_021-22a>¶
¶
<pb:KR1e0114_WYG_021-23a>¶
¶
<pb:KR1e0114_WYG_021-24a>¶
¶
<pb:KR1e0114_WYG_021-25a>¶
¶
<pb:KR1e0114_WYG_021-26a>¶
¶
<pb:KR1e0114_WYG_021-27a>¶
¶
<pb:KR1e0114_WYG_021-28a>¶
¶
<pb:KR1e0114_WYG_021-29a>¶
¶
<pb:KR1e0114_WYG_021-30a>¶
¶
<pb:KR1e0114_WYG_021-31a>¶
¶
<pb:KR1e0114_WYG_021-32a>¶
¶
<pb:KR1e0114_WYG_021-33a>¶
¶
<pb:KR1e0114_WYG_021-34a>¶
¶
<pb:KR1e0114_WYG_021-35a>¶
¶
<pb:KR1e0114_WYG_021-36a>¶
¶
<pb:KR1e0114_WYG_021-37a>¶
¶
<pb:KR1e0114_WYG_021-38a>¶
¶
<pb:KR1e0114_WYG_021-39a>¶
¶
<pb:KR1e0114_WYG_021-40a>¶
¶
<pb:KR1e0114_WYG_021-41a>¶
¶
<pb:KR1e0114_WYG_021-42a>¶
¶
<pb:KR1e0114_WYG_021-43a>¶
¶
<pb:KR1e0114_WYG_021-44a>¶
¶
<pb:KR1e0114_WYG_021-45a>¶
¶
<pb:KR1e0114_WYG_021-46a>¶
¶
<pb:KR1e0114_WYG_021-47a>¶
¶
<pb:KR1e0114_WYG_021-48a>¶
¶
<pb:KR1e0114_WYG_021-49a>¶
¶
<pb:KR1e0114_WYG_021-50a>¶
¶
<pb:KR1e0114_WYG_021-51a>¶
¶
<pb:KR1e0114_WYG_021-52a>¶
¶
<pb:KR1e0114_WYG_021-53a>¶
¶
<pb:KR1e0114_WYG_021-54a>¶
¶
<pb:KR1e0114_WYG_021-55a>¶
¶
<pb:KR1e0114_WYG_021-56a>¶
¶
<pb:KR1e0114_WYG_021-57a>¶
　¶
　¶
　¶
　¶
　¶
　案自僖公元年至哀公二十七年左氏春秋經𫝊之¶
　末閲年一百九十三魯之執政共十一人季氏凡六¶
　人叔孫氏二人孟孫氏一人東門氏一人中間陽虎¶
<pb:KR1e0114_WYG_021-57b>¶
　執政在定之六七八僅三年爾旋出奔政柄復歸季¶
　氏當定之九年季孫斯乗意如兇惡之後遭陽虎幾¶
　死慬而得免創鉅痛深乃始用孔子以銷弭禍患孔¶
　子建墮三都之議叔季二家墮費墮郈譬之虎穴虎¶
　出而羣狼據之虎亦不得歸墮其穴非特公室安并¶
　私門亦安此聖人撥亂反正之大機括也至十二年¶
　冬十二月孟氏不肯墮成季叔亦漸漸生悔志慮一¶
　變旋不用孔子患難則思之安樂則棄之亦時𫝑使¶
<pb:KR1e0114_WYG_021-58a>¶
　然至哀之十五年孟氏之成宰公孫宿亦叛入於齊¶
　踵南蒯及侯犯之後聖人之言始驗明年孔子亦卒¶
　使孔子久於其位當能感悟孟氏使漸就約束而卒¶
　以女樂去此天也至哀公之世孔子已告老陪臣之¶
　禍已銷而三家復熾哀公復孫于越蹈乾侯之轍尾¶
　大不掉之禍至於如此雖聖人其奈之何哉¶
春秋子野卒論¶
春秋子野卒左𫝊曰毁也榖梁曰日卒正也厯漢以迄¶
<pb:KR1e0114_WYG_021-58b>¶
宋明無有以子野為弑者獨近日望溪方氏斥之為弑¶
與子般子赤一例初見似創迺余反覆觀之而知其説¶
之不可易也胡茅堂氏謂子般子赤被弑而書卒子野¶
過毁而亦書卒不覩𫝊文何以知其非弑余謂正惟覩¶
𫝊文而益知其弑無疑特世儒為成見所封不之察耳¶
蓋嘗學㫁斯獄隠之遇弑也𫝊稱舘于寪氏壬辰羽父¶
使賊弑公於寪氏子般之遇弑也𫝊稱次于黨氏冬十¶
月己未共仲使圉人犖賊子般于黨氏凡亂臣賊子謀¶
<pb:KR1e0114_WYG_021-59a>¶
行不軌類不於宫庭慮君之徒御多而耳目廣也必伺¶
其間於寛閒隠僻之所而後得以肆虐且為後日諉罪¶
飾奸之地况此𫝊更明云次於季氏秋九月癸巳卒入¶
大臣之家而不得反則弑逆之罪季氏將誰逃乎左氏¶
乃云毁此正季之欲蓋而彌彰也且所云毁者以為哭¶
泣哀傷而毁乎則當在大斂小斂搶天呼地之際以為¶
歠粥疏食不勝羸瘠而毁乎則當遲之朞月經年之乆¶
今襄公之薨以六月辛巳子野之卒以九月癸巳相去¶
<pb:KR1e0114_WYG_021-59b>¶
七十五日距襲斂之時則已逺矣胡乃不先不後適當¶
其時豈平日倚廬堊室之毁獨無恙次於季氏遂至一¶
毁而卒乎且季氏為正卿攝國政職當調䕶嗣君嗣君¶
入其室凡防衛之不周進藥之不謹當惟季是問縦使¶
季無逆謀亦當為法受惡許世子不嘗藥而春秋書之¶
曰弑今季豈止不嘗藥而已故孔子書之與子般子赤¶
一例季孫謀逆之罪當與羽父襄仲同科或者謂賊無¶
主名烏得斥之為弑曰季孫之惡毒於梁冀而季孫之¶
<pb:KR1e0114_WYG_021-60a>¶
謀同於霍顯漢質帝于朝㑹中目梁冀曰此跋扈將軍¶
也冀聞遂進酖弑帝霍顯之藥殺許后也乗其産子意¶
子野平日憤襄公之見欺與季有違言而季亦憚其英¶
武計不若昭之童騃易制遂萌邪謀而適當倚廬居喪¶
之日霍顯之謀曰婦人大故十死一生可用投藥去季¶
之謀曰子之喪親禮當哀毁可以毁卒飾加至美之名¶
於君父以惑群聴立其親娣之子以釋群疑舉朝莫得¶
知通國莫敢議而學士大夫亦遂相蒙以至於今是其¶
<pb:KR1e0114_WYG_021-60b>¶
謀更巧而心更毒而烏得逭於弑逆之誅乎哉或又謂¶
子赤之弑上書公子遂叔孫得臣如齊而下書夫人姜¶
氏歸於齊可以知其弑而此經上下文無所見曰此世¶
儒之拘於近而忽於逺也經於襄二十九年正月書公¶
在楚夏五月公至自楚聞季孫取卞而不敢入於昭元¶
年書取鄆二年公如晉至河乃復而季孫宿如晉榖梁¶
曰公如晉而不得入季孫宿如晉而得入惡之也是季¶
之結援大國動見掣肘擅興甲兵陵逼君父所謂司馬¶
<pb:KR1e0114_WYG_021-61a>¶
昭之心路人皆知者子野特未興甲以攻季氏不至顯¶
然䝉弑耳謹因方氏之論為二語判其狀曰據經文無¶
殊於子般子赤之卒據𫝊文顯同于寪氏黨氏之事後¶
之折是獄者以是蒞焉可也¶
　余見望溪方氏之説以為千古未𤼵急為説以申明¶
　之後閲趙木訥經筌有云公薨而子野卒此與莊公¶
　薨而子般卒文公薨而子惡卒何異均未成君均不¶
　書地均不書葬蓋子野賢季氏忌之弑野而立昭公¶
<pb:KR1e0114_WYG_021-61b>¶
　以毁言於朝而世不察爾黄若晦通説云曰毁者左¶
　氏失之季氏専政以子野非己所立故于其次於季¶
　氏而害之以毁聞爾春秋書子野卒於公薨之下情¶
　狀顯然又存耕趙氏云卒不於他所而于季氏此疑¶
　以𫝊疑之辭閲三説略同不禁狂喜乃知人心之同¶
　然前儒已多有疑及此者不獨望溪一人之創見也¶
　謹附識于此¶
　春秋大事表卷二十一¶
