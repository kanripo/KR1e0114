# -*- mode: mandoku-view; -*-
#+TITLE: 春秋大事表
#+DATE: 2015-08-24 22:17:34.935070
#+PROPERTY: ID KR1e0114
#+PROPERTY: BASEEDITION WYG    
#+PROPERTY: JUAN 卷十四
<pb:KR1e0114_WYG_014-1a>¶
斂定四庫全書¶
　春秋大事表卷十四¶
　　　　　　　　　　國子監司業顧棟髙撰¶
　　田賦軍旅表¶
　周制授田以井井九百畝中為公田八家耕之嵗貢¶
　其入于上餘私田得以自食所謂助而不稅其賦兵¶
　則九夫為井四井為邑四邑為邱四邱為甸甸六十¶
　四井出長轂一乗甲士三人歩卒七十二人大率以¶
<pb:KR1e0114_WYG_014-1b>¶
　五百七十六夫而出七十五人以次更調此周制田¶
　賦軍旅之大畧也自宣十五年初稅畆而田制始壊¶
　私田始有征矣成元年作邱甲而兵制始壊每邱出¶
　一甲士一甸之中凡出四甲士矣其始不過欲加賦¶
　以足用益兵以備敵至襄十一年作三軍三分公室¶
　而各有其一昭五年舍中軍四分公室季氏擇二二¶
　子各一皆盡征之而獻于公自是公室徒擁虚器于¶
　上向之増賦為三家増之爾公室不得而有也向之¶
<pb:KR1e0114_WYG_014-2a>¶
　益兵為三家益之耳公室不得而役也嗚呼自古奸¶
　臣竊國必使怨歸于上而恩出于己而後民歸之如¶
　流水晉僖公之世碩鼠興歌而曲沃得以支子奪宗¶
　矣齊景公之世踊貴屨賤而陳氏得以厚施竊國矣¶
　魯自稅畆邱甲之興民困征斂戰争不已三子日為¶
　君虐用其民至四分公室以後必更示寛大以苛虐¶
　之制歸于上以縱舍之實出于己民當其時如脫桎¶
　梏而就父母誰肯為公家盡力死鬭與季氏為難哉¶
<pb:KR1e0114_WYG_014-2b>¶
　乾侯之役子家子曰政自之出久矣𨼆民多取食焉¶
　范獻子曰季氏甚得其民其明証也迨至公徒釋甲¶
　執冰而踞向之邱甲以益兵者増一兵適増一敵爾¶
　貨子猶粟五千庾向之稅畆以加賦者増一賦適為¶
　季氏蓄一資爾𫝊曰與其有聚斂之臣寧有盗臣嗚¶
　呼誰知聚斂即盗臣之藉手哉¶
<pb:KR1e0114_WYG_014-3a>¶
¶
<pb:KR1e0114_WYG_014-4a>¶
¶
<pb:KR1e0114_WYG_014-5a>¶
¶
<pb:KR1e0114_WYG_014-6a>¶
¶
<pb:KR1e0114_WYG_014-7a>¶
¶
<pb:KR1e0114_WYG_014-8a>¶
　¶
　¶
　¶
　¶
　¶
　¶
　¶
　¶
<pb:KR1e0114_WYG_014-8b>¶
　¶
　¶
　¶
　¶
　¶
　¶
丘甲田賦論¶
春秋成元年作邱甲哀十二年用田賦杜氏兩註馬牛¶
<pb:KR1e0114_WYG_014-9a>¶
之數前後自相違戾具見李氏㢘辨論中李氏特取文¶
定之說曰作邱甲者毎丘出一甲士而甸出甲士四人¶
也往者三人而今増其一杜氏以為邱出甸賦加四倍¶
者非是用田賦者往時田主出粟而賦則取于商賈之¶
里㕓今魯以商賈所當出之賦而于田上征之葢收區¶
域之征以備車牛車乗若漢家收田賦泉以補車馬亦¶
其遺意杜氏以為别其田及家財各為一賦者非是因¶
謂司馬法所云甸出一乗者其實止出一乗之人一切¶
<pb:KR1e0114_WYG_014-9b>¶
馬牛車乗决非丘甸所出卓哉斯論可破千古之惑而¶
後儒往往不之信者則以周禮小司徒及鄊師遂師俱¶
有六畜車輦旗鼓兵器帥而至之文疑此言與周禮相¶
悖余謂周禮出于王莽時好為繁重碎密之制特傅㑹¶
司馬法以瞽當世之愚民非周制之本然也夫信周禮¶
不若信左傳信左傳尢不若信詩書詩書非出于一人¶
之手學者可因文思義以想見當時之制度非若周禮¶
勒成一書有所増飾故至今猶可考而知也嘗攷左氏¶
<pb:KR1e0114_WYG_014-10a>¶
傳鄭荘公伐許授兵于大宫公孫閼與頴考叔争車晉¶
惠公禦秦師乗小駟鄭入也則車馬皆出自上可知矣¶
衛懿公將戰國人受甲者皆曰使鶴鄭子産授兵登陴¶
楚武王授師孑焉以伐隨則甲仗兵器皆出自上可知¶
矣夫以六十四井之地需出長轂一乗戎馬四匹牛十¶
二頭則必廬井溝洫之外别有牧地主伯亞旅而外别¶
有圉人築場納稼之餘别煩芻茭且或秣飼不以時或¶
致臨事倒斃不大敗乃公事乎不特此也果其馬牛車¶
<pb:KR1e0114_WYG_014-10b>¶
輦皆出民間公家可以不煩畜馬而衛風有騋牝三千¶
魯頌有䮐䮐牡馬豈反不以備戰陣而止以供逰觀乎¶
不特此也馬牛車輦皆民自具則必怨行役者兼述其¶
供馬賦車之苦勞歸士者并慰其車煩馬殆之勤而東¶
山止言制彼裳衣勿士行枚何草不黃之詩止云匪兕¶
匪虎率彼曠野但曰民勞耳未嘗一言及車馬也且其¶
制當自周初已定武王勝商克紂當云歸馬于民間還¶
牛于卒伍可矣何云歸馬華山之陽放牛桃林之野此¶
<pb:KR1e0114_WYG_014-11a>¶
尢大彰明較著者也且即周禮一書亦自相矛盾既云¶
馬牛供于邱甸矣而大司馬校人之職復云掌王之六¶
馬十二閑又云凡軍事物馬而頒之大司徒牛人又云¶
軍旅供其兵車之牛與其牽徬以載公任器與左傳授¶
甲授兵正相類可見周禮一書有真有偽所貴好學深¶
思之士旁通經傳叅互而别擇之勿徒泥于先儒之成¶
說庶乎考諸三王而不謬也謹因文定與李氏之說為¶
衡定之曰初稅畆加賦也作邱甲益兵也用田賦備車¶
<pb:KR1e0114_WYG_014-11b>¶
馬也春秋當日之情事瞭然若睹而諸儒之說亦有所¶
折衷矣¶
　¶
　¶
　¶
　¶
　¶
　春秋大事表卷十四¶
